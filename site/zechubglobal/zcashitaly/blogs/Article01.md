# Una breve introduzione a Zcash

### 04/04/2023 12:00 PM

Le criptovalute hanno rivoluzionato il mondo finanziario, offrendo una soluzione decentralizzata e sicura per le transazioni online. Tuttavia, la maggior parte delle criptovalute sono vulnerabili alla tracciabilità e alla sorveglianza, che mettono a rischio la privacy degli utenti. Qui entra in gioco Zcash, una criptovaluta incentrata sulla privacy.

## Cos'è Zcash?

Zcash è stata creata nel 2016 dal team di sviluppo di Electric Coin Company (ECC), e si distingue per la sua privacy. Zcash si basa sul protocollo Bitcoin, ma con una differenza cruciale: l'uso di una tecnologia chiamata zk-SNARKs (Zero-Knowledge Succinct Non-Interactive Argument of Knowledge), una tecnologia innovativa che garantisce la privacy degli utenti. Grazie a questa tecnologia, Zcash permette di effettuare transazioni in modo privato e sicuro.

### Quali sono i vantaggi di Zcash?

La privacy offerta ai suoi utenti è il più grande vantaggio che Zcash offre, perche la tecnologia alla base è la migliore della categoria. La tecnologia zk-SNARKs infatti, consente agli utenti di nascondere completamente tutte le informazioni su una transazione senza dover rivelare alcuna informazione personale o finanziaria. Ciò significa che le transazioni sono al sicuro da eventuali malintenzionati o semplicemente curiosi, e che quindi la privacy degli utenti è garantita.

Grazie a zkSNARKs (o prove a conoscenza zero), implementate per la prima volta da Zcash, è stato possibile rivoluzionare l'intero settore nel mondo della privacy. Oggi infatti molti progetti incentrati sulla privacy hanno avuto origine da Zcash o stanno esplorando la tecnologia zk-SNARKs per un'eventuale implementazione come Monero.

Un vantaggio non da meno è quello di offrire ai propri utenti sia indirizzi schermati (Z-address) che quelli trasparenti (T-address), permettendo così di scegliere liberamente la propria preferenza sulla privacy. Questo vantaggio si traduce nella possibilità di effettuare transazioni trasparenti, simili a quelle di Bitcoin, ma anche di transare anonimamente utilizzando gli indirizzi schermati. Tuttavia, è importante tenere a mente che le transazioni effettuate attraverso gli indirizzi trasparenti non sono anonime, in quanto tracciabili e pubbliche.

Inoltre, Zcash utilizza un algoritmo di proof-of-work (PoW) per garantire la sicurezza della rete, ma a differenza di Bitcoin, offre la possibilità di scegliere tra due algoritmi: Equihash e ProgPoW.

Questo significa che gli utenti possono effettuare il mining di Zcash con l'hardware che preferiscono, rendendo la criptovaluta più accessibile a un pubblico più ampio.

Infine il sistema di auto finanziamento rende l’ecosistema ed il team di sviluppo di Zcash estremamente qualificato e proiettato alla crescita.Infatti il 20% di tutte le ricompense dei miners viene distribuita tra la Electric Coin Company (5%), Zcash Fundation (7%), e la Community Garants (8%), facendo diventare Zcash una delle criptovalute più interessanti sul mercato.

## Conclusioni

Zcash è una criptovaluta relativamente giovane, ma molto interessante ed innovativa. È una delle criptovalute più riconosciute al mondo nel suo settore, tuttavia ha ancora un lungo cammino da percorrere per diventare una delle criptovalute più utilizzate. Ci sono ancora diverse sfide da affrontare, come ad esempio l'adozione da parte di utenti e commercianti. Questo significa che Zcash ha ancora molto potenziale di crescita, il che la rende la scelta migliore per coloro che desiderano investire in una crypto incentrata sulla privacy e sulla sicurezza delle transazioni.

### Approfondimenti

[Nozioni di base su Zcash](https://wiki.zechub.xyz/global/italiano/nozioni-di-base-su-zcash)
[Utilizzare ZEC in modo privato](https://wiki.zechub.xyz/global/italiano/utilizzare-zec-in-modo-privato)
[Tutto ciò che devi sapere su ZKP e ZK-SNARKS](../zcashtech/zksnarks.md)

### Social Italiani

[Gruppo Telegram](https://t.me/zcashita) | [Gruppo Discord](https://discord.com/channels/978714252934258779/1091806217359347802) | [Twitter](https://twitter.com/InsideZcash)